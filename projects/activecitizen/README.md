# ActiveCitizen

Всеки ден ставаме свидетели на разнообразни нередности около местата, където живеем, работим, учим или си почиваме. Повечето хора подминават такива недоразумения, мислейки, че са безсилни или че не могат да получат подкрепа, за да разрешаване на проблема. ActiveCitizen не е приложение за представителите на гореспоменатата част от обществото ни. ActiveCitizen е платформа за споделяне и дискусия на “бъговете” в населеното ни място. Тя спомага разрешаването им, като позволява информацията за проблемите да достигне до най-засегнатите от тях. Публикация в приложението представлява снимка или видео, съпроводено от кратко описание и местоположение на картата. За публикациите може да се гласува единствено от потребители на приложението. Също така потребителите на ActiveCitizen могат да се абонират за дадена нередност и в следствие на това да получават известия при всяка актуализация от страна на създателя ѝ.

## Функционални изисквания

Потребителите на ActiveSitizen трябва да могат да:
* Се регистрират
* Се впишат в приложението
* Виждат всички проблеми според избрано населено място
* Виждат проблемите, за които потребителите гласуват най-много през даден интервал от време (например - последните 24 часа)
* Създават/редактират/изтриват публикации, съдържащи снимка или кратък видео клип, кратко описание на проблема, и местоположение на картата
* Гласуват за проблеми, създадени от други потребители
* Коментират проблеми, създадени от когото и да е
* Се абонират/отписват за проблеми и като следствие от това да получават известия при редакция от страна на създателя
* Виждат списък от всички проблеми, за които са абонирани

## Нефункционални изисквания
* Приложението трябва да изглежда добре на всички iPhone модели след 2013г. Не е необходима поддръжка на iPad
* Приложението не трябва да изисква локацията на потребителя, когато не е активно
* Приложението трябва да използва минимално количество мобилни данни
* В приложението трябва да са интегрирани карти (Google Maps, Apple Maps, etc.)
* Приложението трябва да поддържа Push Notifications


## Забележки

Това е MVP (Minimum Viable Product) спецификация. Резултатът от нея е приложение, което има много място за разширение с разнообразни функционалности като например:

* Добавяне на администраторски тип потребители
* Докладване на публикация
* Възможност за администраторите да изтриват/редактират докладвани публикации
* Възможност за споделяне в други социални мрежи (различни от нашето приложение - и то е вид социална мрежа)
* Рейтинг на потребители спрямо това колко гласове получават на публикациите си
* Възможност за маркиране на проблем като “Разрешен”, след което при допълнително гласуване (за верификация), се дава допълнително рейтинг на създателя на проблема


# Често задавани въпроси

В: За това явно ни трябва сървър. Ние ли ще си го пишем?  
О: Не, освен ако не направите приложение с минимална сървърна част. Постепенно (заедно с проекта) ще се разработи такава.  

В: Обикновените регистраця и логин са скучни - предпочитам готово решение (Facebook, Google, etc.). Може ли?  
О: Може.

В: Няма дизайни. Какво да правим?  
О: Развихрете се! Ако имате затруднения с тази част, ще ви бъде оказана навременна помощ.  

В: Имаме идея за feature, който искаме да имплементираме в това приложение, но го няма в изискванията. Може ли да заменим някое от тях за него?  
О: Може, но след обсъждане с екипа.

В: Искаме приложението да се казва по различен начин.  
О: Това не е въпрос, но окей, може.
